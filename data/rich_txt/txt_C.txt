&217ra&
_M3_
§01§
0 <V>an der drieuoudicheide..
1 <I_12>c mane den mannen metten wiuen 
die dit lesen zoelen ofte scriuen
op den hoechsden ban
dat zij dit dicht laten bliuen 
5 reine en(de) zire niet in en driuen 
woert litter af noch an
doen zijt oec hem zal becliuen 
mijn ban en(de) zine zoelent afwriuen 
moeghen oec niet nochtan 
10 dit en is gheen spot van keytiuen 
hets daer ic mi eer om liet ontliuen
eer icker sciede van 
hoert mi dat ict leren can.
§02§
<I_2>acob wij hebben onderlinghe 
15 ghehandelt menegherande dinghe
andworde mi op een
leer mi eer ic di ontspringhe 
hoe ic mijn herte daer toe bringhe
te kennen hem dien wij vleen 
20 ic lese zomwile en(de) zinghe
dat gode te kennen bi zine(n) ghehinghe
is leuen zonder ween 
dits waereit claer en(de) biechtinghe 
subtijl waer therte diet beuinghe 
25 want hogher dinc en is engheen 
nu andworde mi tusghen ons tween.
§03§ 
<M_2>artijn du vraghes mi tehoghe
al vloghic bouen der yngle vloghe
bouuen cerub en(de) seraf
30 zoe weet ic wel dat ic en moghe 
berichten dat te uollen doghe 
in woerden hier af
alle zinne zijn te droghe
alle creaturen hoe men poghe 
35 en doeghen niet een caf 
dat hoer enich te uollen toghe 
mer nu verscarp dijns zins oghe 
hoer wat mi scrifture gaf
hout in dijnre herten graf.
§04§ 
40 <M_2>oyses spreect in zinen boeken 
die beesten die den bergh besoeken 
moeten zijn ghesteent 
beest is die mensche die wil roeken 
tenauwe om die godheit loeken 
45 hets recht dat hijt beweent 
du zoecs mi in allen hoeken 
mit rime zonder valscheit van doeken
is dit goet ic waene neent 
du telles mi niet wisen cloeken 
50 dorstic ic zouder di om vloeken 
ic waen dijn herte meent. 
dat du nu heues verleent. 

&217rb&
§05§
<I_2>acob du ne zoelt di niet vergramen 
ic zouds mi in mi zeluen scamen 
55 haddict ie ghedocht
oec lie ics met di tesamen
dat die hoecheit der hogher namen 
te uerre niet en doech ghesocht 
al waert dat alle die ingle quamen 
60 zine consten die hoecheit niet ghehamen 
dit al af ghecnocht
mer eer minen cranken zin minen lame(n) 
ghewont metter zonden bramen
van dat du vermocht 
65 zoe is mijn wille volbrocht.
§06§ 
<M_2>artijn merc wel in dinen zinne 
god is een wesen voer alle beghinne 
ende tedelste bouuen al 
zijn wesen is alse ict kinne 
70 die ouerste god en(de) die hoechste minne 
die is of wesen zal
zine ghewerke daer men kent inne
is zo groet dat zij zijn dinne 
diet kinnen ende smal 
75 zine wijsheit is conninghinne 
bouuen alrehande ghewinne 
en(de) bouuen al gheual 
daer bouuen of hier int dal.
§07§ 
<D_2>en hemel en(de) den troen die merke 
80 god is bouuen alle zine ghewerke 
en(de) onder alle zine dinc  
noch is hi buten al nu herke 
en(de) binnen al dit hout wel sterke 
en(de) hier vut niet en sprinc 
85 noch zegghen ons die wise clerke
hi en is niet ghedeelt in perke
hiertoe dijn herte dwinc
mer al gheheel in elke merke 
buten binnen in water in swerke 
90 in dit dijn herte brinc 
zonder bosen winc. 
§08§
<B_2>ouen al is god alse here 
die besitter is emmermere 
alre dinc die men weet. 
95 onder die in alle kere 
die dinc houdt moghentlike sere 
jeghens al versceet 
buten alse die met zire were 
zijn werc behoedt dat hem en dere 
100 gheen dinc cout noch heet 
binnen alse die met zire lere 
zijn werc veruult met zulker ere
daert ewelike steet. 
wient lief zi ofte leet. 

&217va&
§09§
105 <B_2>ouuen is god onghedraghen 
noch ghene dinc mach haer beclaghen 
dat hi ze verlast 
onder zonder last van waghen 
want hem en moyet rasten noch jaghen 
110 zijn wesen is zo vast
buten en breet niewer zijn draghen
want hi is altoes zonder vraghen 
weert voghet en(de) niet gast 
binnen veruult hi ieghens plaghen 
115 dat zine dinc met ghenen vlaghen 
en zi ongherast 
noch ghequest van enen bast.
§10§ 
<V_2>an enen god spreke wij en(de) van enen
dien wij vader en(de) zoene menen 
120 en(de) den heylighen gheest 
en(de) weet wel dat wire enghenen 
zo groet menen of zo clenen 
datter iement is meest 
enen god zegghe wij en(de) enen renen 
125 noch veruoghende noch verbenen 
isser aen gheureest 
die zinen zin zoe laet verstenen
dat hi des loghent hi moet wenen 
en(de) ewelec zijn gheureest 
130 in den helschen tempeest.
§11§ 
<W_2>ij zetten den vader voren 
onghewonnen en(de) ongheboren 
en(de) voer al beghin 
daerna den zoene vutuercoren 
135 van hem ghewonnen alst wijt horen 
eer oyt beghin ghienc in 
den heilighen gheest leer wij den doren 
vut desen comen ondoe zine oren 
elc mensche en(de) zinen zin 
140 en(de) en laet tgheloue niet testoren 
want al hadt alle die werelt ghesworen 
zine conden om ghewin 
dit ghegronden meer noch min.
§12§ 
<E_2>er of achter tijt of stonde 
145 dat verneemt van mine(n) monde
en is niet dan dese drie 
den vader zette wij alse ten gronde 
daer alle doeghet vut begonde 
die men verstaet ofte zie 
150 den zoene alse wijsheit diet al conde 
des vader claerheit van zire orconde
die van hem en sciede nie 
die van den heilighen gheest ontbonde 
haer twier woert hi daer in vonde 
155 dese waren oyt en(de) ie: 
een god diet wel besie. 

&217vb&
§13§
<N_2>iement en is die iet wil maken 
hine moet in hem zeluen smake(n) 
eenrehande triniteit 
160 want hi moet moeghen ter dinc ghenake(n) 
en(de) hi moet om die dinc gheraken 
of hets hem al ontseit 
oec moet hi daer omme waken 
cracht const en(de) wille dese drie zaken 
165 vijntmen i(n) die menschlicheit 
die desen noten wel can craken 
hine darf niet beiden nochte haken
hine vijnt in ene godheit 
drie persone ghereit.
§14§ 
170 <D_2>ese god daer wij af leren 
doet troen zonne en(de) sterren keren
en(de) al dat roerende zi
zijn rusten is nochtan zo vol eren
dat hem niet en can ghederen 
175 gheen porren na noch bi
hi is dat hi was dit en is gheen sceren
hine wil minren noch meren 
hi is zijns zelues vri 
Hi doet haer elcke dinc gheneren 
180 zine rijcheit mach niement verteren 
alle steden veruult hi
dus leert tgheloue mi.
§15§ 
<G_2>od en sluyt en ghene stede 
mer alle stede(n) beluket hi mede 
185 in zire godheit 
die iaren keert zine moghenthede
en(de) niet en is datten verkeren dede
zine macht is zo breit 
noch cracht noch noet noch gheen onvrede 
190 en mach hem doen onledichede
hoe zo die zake gheit 
zo ghestade is god in die zede 
dat hem macht noch ghene bede
buten zinen wille leit
195 dits al waer gheseit
§16§ 
<H_2>uden ghistren is onze leuen 
en(de) daer is einde aen ghegheuen
het si cort of lanc 
mer alsmen vijnt van gode bescreuen 
200 dit woert heden zo isser aen bleuen 
een ewelijc ommeganc 
daer gheen beghin aen mach cleuen 
noch gheen beghin en waert verheuen 
zijn wesen is zo stranc 
205 zine ieghenwordicheit is beneuen 
dat was en(de) is dus eest bescreuen
en(de) nu eest ghemanc. 
<I>n dese werelt cranc. 

&218ra&
§17§
<M_2>artijn nu en claghe noch en crone 
210 dits een god in drie persone 
daer ic af sprac te die 
euen ghelike euen scone 
euen ghelike in der werelt in den trone 
zijn dese enighe drie 
215 redene en draghet hier niet die crone 
mer tgheloue zonder hone 
dat en twiuelde nie
wat eren had wijs of wat lone
of wie die niet doghen ene bone 
220 gheloeft dat elc zie
nu andworde mi en(de) ghie
§18§ 
<I_2>acob ic andworde ten beghinne 
dat ic subtijlre woerde van zinne 
nie en hebbe ghehoert
225 dan di mi hier maecs an inne 
doch proeue ic wel en(de) kinne 
te gronde dese woert
dat onze redene is wel dinne 
ons en trecke gheloue en(de) minne 
230 opwaert ter hemelscher poert 
daer god is loen bouen alle ghewinne 
en(de) daer tgheloue is coninghinne
nu andworde mi bet voert 
of ics niene heb verboert
§19§
235 <A_2>n den vader van hemelrike
en(de) aen den zoene dies ghelike 
en(de) an den heilighen gheest 
zo is mijn gheloue also rike
dat een god is des ic niene wike  
240 hoe zoet woerde vereest 
mer zegh mi alse claer dat het blike 
hoe die zoene die ewelike 
den vader is alreneest
menscheit ontfienc va(n) onsen slike 
245 dat di die ghene niene beswike
en(de) hi doe di volleest 
die minst waert en(de) was meest.
§20§ 
<E_2>nde om dat onse bede te bet ghedijen 
zo bidde wij der maghet marien 
250 diene maecht ontfinc
en(de) maecht ghenas des wij alle lijen 
daer wij ze omme noch ghebenedijen 
dat zi starke onze dinc 
en(de) moet claren en(de) wijen 
255 minen zin en(de) zo va(n) zonden vrijen 
dat therte zi zonder winc 
van enighen dorpernijen 
du ne moets mi oec niet tijen 
dat ic di te na ghinc 

&218rb&

260 mer minen wille volbrinc
§21§
<M_2>artijn die val van lucifere
der houaerden en(de) des nijds here 
die was also groet 
dat vele inglen ontgouden zere
265 die met hem waren buten kere 
en(de) viel in die doet 
doe dede god den mensche die eere 
dat hi ne ghesciep om dat hi lere 
te doene dat god gheboet 
270 en(de) hi besit emmermere 
der ingle stoel te hoeren ere 
en(de) nut dat hemelsche broet 
zonder wederstoet.
§22§ 
<D_2>it heeft die duuel vernome(n) 
275 en(de) is tot der menscheit comen
sprekende int serpent 
en(de) heeft te onzer onvromen 
onze vorders ghedaen verdomen
en(de) swaerlike ghescent 
280 dit was zijn zonderlinghe beromen 
dat hi alle gader niet hem zomen 
dat volc heeft verblent 
dus wil hi vten hemel dromen 
den mensche dat hem die hemelsce blome(n)
285 niene worde bekent 
daer hi af was blent.
§23§
<D_2>ie godszoene zach den man v[er]raden 
en(de) den viant van ouerdaden 
in roeme e zeer groet
290 en(de) wil hem staen in staden
zo dat hi bi zier ghenaden 
marien dat ontboet 
dat zi met hem worde gheladen
zonder last en(de) point van scaden
295 en(de) zonder enighe noet 
moeste zine zoghen en(de) baden 
die alle dinghe mach versaden
en(de) hauden in haren scoet 
dies haer niene verdroet.
§24§ 
300 <A_2>lgheheel en(de) altemale 
ruste hi in de maghet smale 
die godsoene godskint 
en(de) algheheel oec also wale 
was hi in des vader zale 
305 met hem en twiuels niet een twint 
die menscheit des en is ghene hale 
en besloet niet in desen dale
die godheit diet al bint 
die godlicheit en heeft ghene pale: 
310 die menscheit dat meent mine tale

&218va&

ontfienc god diet al mint 
in hem dus eest bekent.
§25§ 
<E_2>uengheweldich en(de) here 
is hi en(de) was emmermere
315 den vader in der godheit
mer eest dat menscheit kere 
so was hi vele minre sere 
na die menschlicheit 
na die godheit spreect onze lere 
320 zo was onsteruelijc zijn ere 
dits een besceit 
die menscheit doghede als ic sprac ere 
der nagle wonden en(de) dat spere 
en(de) die doet en(de) ander leit 
325 en(de) der joeden pleit.
§26§ 
<D>ie menscheit liet haer besniden 
dopen proeuen in desen tiden 
van den ouden viant  
zi liet haer vaen en(de) beniden 
330 doerboren hande voete en(de) ziden 
zi starf dus eest becant
die ziele wilde ter hellen tiden 
daer zi die ghene wilde verbliden 
die die duuel bant 
335 ay hoe zi gode benediden 
die heilighen diene zaghen striden 
jeghen des duuels brant
daer hise inne vant.
§27§ 
<G_2>od weckede van dode teliue 
340 dat uleesch dat hi va(n) de(n) reine(n) wiue 
ver marien nam 
hi troeste zine lieue keytiue 
hier twe: hier drie. hier vier. hier viue
met hem hi eten quam 
345 dus is die godsoene alsic scriue 
god en(de) mensche elc man bliue 
in desen ghehoersam
is enich zin so stiue 
die jeghen dit gheloue kiue 
350 hem zal themelsche lam 
ten jonxten werden gram.
§28§
<I_2>n den hemel is hi gheuaren 
daert die zine aenzaghen twaren 
tes vaders rechterhant 
355 daer hi altoes en(de) zonder sparen 
den vader bidt voer zine caren 
die hem hier zijn becant 
noch coemt hi hem hier verbaren 
domen die werelt met zinen scaren
360 en(de) den helschen viant 
zonne en(de) mane zal hi verclaren 

&218vb&

die bi adaem verdonkert waren
locht water en(de) lant 
zal purgeren een brant.
§29§ 
365 <A_2>l eest dat hi dus opwaert rande 
hi liet den zinen te pande 
zijn vleesch en(de) zijn bloet 
te sacreren ints priesters hande
wie was die dierre gaue cande 
370 of beter of zo goet 
ay god nu brec onze bande 
en(de) verghef ons dine ande 
en(de) dinen euelen moet 
dat onze mont en(de) onze hande 
375 dat smaken moet al zonder scande
dijn vleisch dijn rode bloet 
dat vut dijnre ziden woet.
§30§
<V_2>ut desen zoene vut desen wonden 
wies godheit niemen mach ghegronde(n) 
380 noch zine menschelicheit 
zo vloiden en(de) zo begonden 
die sacramente te dien stonden 
en(de) alle zaelicheit. 
nu heb ic di tgheloue ontbonden
385 zo ic nauste hebbe onderuonden
na mire moeghentheit
die dit gheloue uast orkonden 
aflaet groet van haren zonden 
is hem altoes ghereit
390 op dat hire inne volsteit.
§31§ 
<I_2>acob du berichts mi scone 
nu zech mi van dien persone 
die men heet heilighe gheest 
hoe mijn gheloue zonder hone 
395 tehem waert cli(m)me en(de) winne die crone 
die alre gauen is meest 
wa(n)t van den vader en(de) van den zone 
heb ic bi di dat di god lone
scone berichte vereest 
400 dies danke di der martelien vrone 
daer bouen in den hoghen trone 
en(de) die ghene die volleest 
dat dure coems ongheureest.
§32§ 
<M_2>artijn ons leert die scrifture 
405 dat een god en(de) ene nature 
emmer zijn dese drie 
altoes euen na ghebure 
noch versceden te gheenre vre
noch en verscieden nie
410 vader kijnt verstant tercure 
vut deser dobbel gods dure 
wie can ghegronden wie 

&219ra&

coemt die gheest die zoete gure
die reine godheit en(de) die pure
415 hier op proef en(de) zie 
met herten en(de) des ghie.
§33§ 
<D_2>its die troest die alremeest
hem die aerme zijn van gheest 
leert hi blide zijn 
420 hi is in pinen altoes feest 
hi doet meneghen die ierst was beest 
zijn zuuer wijs en(de) fijn
wapene god die dat vreest 
dat hi van zinen volleest 
425 smaecte een droepelkijn 
die waer gode alre neest 
want ghene vrese van tempeest 
noch gheen venijn 
en scade der zielen zijn.
§34§ 
430 <D_2>its vaders en(de) zoens gaue
rijcheit bouen alrehande haue
fonteine des leuens al
wie zo gheport wordt hier aue 
wat rijcheiden men hem anders gaue 
435 zoude hem dunken smal 
rijcheit die coninc heeft of graue 
en is tiendedeel niet va(n) enen caue 
ghemict ieghen dit gheual 
jhesu du die rustes in den graue 
440 met deser edelheit zo laue 
ons allen alsmen rumen zal 
dit aerme aerdsce dal.
§35§ 
<D_2>its vaders en(de) zoens minne 
dits caritate daer altoes inne 
445 ruste die triniteit
hi is die der propheten zinne 
leerde en(de) maecte an inne 
des godszoene menschlijcheit 
hen is coninc noch coninghinne
450 die emmermeer aflaet ghewinne 
van zijnre onsaelicheit
hi ne hebbe een traen al waert oec dinne 
van desen dauwe te zinen beghinne 
al weluaren is ontfeit
455 daer dese is onghereit
§36§ 
<D_2>ese leerde den apostelen twaren 
alle tonghen die doe waren 
in der werelt breet 
dese gaf den martelaren 
460 dat zij conden zonder misbaren 
doghen menich leet 
dese can die zinne verclaren 
die met zonden hem verswaren 

&219rb&

ende coude maken heet
465 zinen lieuen zinen caren 
466 gheeft hi zonder enich sparen
467 dat godlijc cleet 
468 dat nummermeer tegheet.

§37§
Ø
Ø
Ø
Ø
Ø
Ø
Ø
Ø
Ø
Ø
Ø
Ø
Ø
§38§ 
482 <W_2>aer iement diet wedersprake 
483 dese gheloue en(de) dese zake 
484 die waer ewelijc verdoemt
485 recht waert dat men in den brant stake 
en(de) hi daer na thelsche vier smake 
daermen den duuel in droemt 
helpt god dat ic daer noch gherake
dat ic dat zie daer ic af make
490 die godheit onghenoemt 
zo ne trect mi niet die helsche drake 
met hem ter eweliker wrake
daer niement vyt en coemt
wient scaedt oft vroemt.
§39§ 
495 <A_2>y mi jacob lieue gheselle 
mi dunct dat ic di zere quelle 
doch had ics grote noet 
alsic dese dinc leere en(de) spelle 
mach ic leren alsic vertelle 
500 mijn gheloue albloet 
daer ic bi scuwen mach die helle 
op dat ic mi daertoe versnelle 
te doene dat god gheboet 
god die de doet wrac van abelle
505 bringhe ons noch ter hogher celle 
dat is abrahams scoet
507 na deser menschliker doet.
508 Amen - Ame(n) - Am(en). 

____


&219va&
_M1_
§01§
0 <V>an iacob en(de) van martijn.
1 <U_5>uapene martijn hoe zalt gaen  
zal dese werelt iet langhe staen 
in dus cranken loue
so zal mijn vrouwe eere zaen 
5 zonder twiuel en(de) waen
rumen heren houe. 
ic zie den valschen wel ontfaen 
die de heren connen dwaen 
en(de) plucken van den stoue 
10 en(de) ic zie den rechten slaen 
beide bescatten en(de) vaen 
alse die mese in die cloue 
recht of hen god verscroue.
§02§
<H_2>oe langhe zal ghedoghen dit 
15 god die alle dinc besit 
in zijnre heerscappie 
dat die goede vleet en(de) bidt  
en(de) hem en doech noch dat noch dit, 
zoe dat hi iet ghedie 
23 recht man deluet onderspit
24 hine heeft tepointe diet ghehit 
25 in enghene baelgye
20 al gaet in den helschen pit
21 eest blau eest grau eest swart eest wit
22 hets ghetrouwe als die zye 
26 mi is leet dat ic waer lye.
§03§
27 <L_2>aet ons martijn over een 
28 hier af spreken onder ons tween 
29 in dit dyaloghe 
30 wanne quam ons dese ween 
dat die wilen zo onwaert sceen 
nu zit also hoghe 
ic zal vraghen en(de) vleen 
en(de) andworde mi ja of neen 
35 van dat ic betoghe 
ledicheit is vroem en gheen 
arbeit vijnt vier in den steen 
waerbi ontsteect dat droghe 
nu sprec en(de) ic ghedoghe.
§04§
40 <S_2>preken jacob lieue compaen 
waer zoudict hebben verstaen
dat ic daer toe dochte
te uerclaren dinen waen 
die in twiuel is beuaen 
45 dats dat ic niene vermochte 
doch en wil ics niet ontgaen 
in wille dine bede ontfaen 
die dit aen mi besochte
god zeinde mi den hemelscen traen 
50 en(de) moet mine zinne dwaen 

&219vb&

want hi mi diere cochte 
en(de) ict gherne volbrochte.
§05§
<M_2>artijn doe die werelt began 
man teuerheffen bouen man 
55 doe sciet mijn vrouwe ver eere 
den dorper en(de) wijsde hem den dan 
daer trouwe en(de) doeghede was an 
dien hiet zi zijn here
nu maken die heren een ghespan 
60 en(de) gheuen der eren enen ban 
en(de) willen niet dat zi kere 
zech mi wanne dit venijn ran
toegh mi redene daer van 
65 wies scout dat dit were 
64 want ic gherne lere.
§06§
66 <M_2>artijn mi dunct ouerwaer
67 zijnt dat edelheit hadde vaer 
68 te pinen om die eere
69 en(de) zi trecte den scalken naer
70 die raden nu hier nu daer
en(de) niet scelden den here
zo is edelheit worden zo swaer
dat zi teclimmene heeft ommaer 
en(de) daelt je lanc zo mere
75 dats nu alder werelt claer
en(de) oeghscijn al openbaer
dus is verbanden eere
en(de) wederstaen ten kere. 
§07§
<N_2>u merct bi der zonnen lecht
80 dat alder werelt oghen berecht 
bi ziere edelre naturen
als dat swerc daer jeghen uecht
en(de) die neuel met zire drecht
zo en can zi tier vren 
85 niet ghetonen haer sconeit echt
aldus verdonkert die scalke knecht 
die edele creaturen
alse hi hem daer ane hecht
en(de) haer edelheit verplecht
90 dat zi laet gheduren 
bi haer die scalke zuren.
§08§
<Z_2>int dat scalke droeghen ouereen
dat neen was ja en(de) ja was neen
en(de) hem dat wijsheit dochte 
95 en(de) edelheit daer omme green
want daer wasdoem vtesceen
wane zoet comen mochte
zo is edele herte worden steen
want haer ontfaermet dinghe engheen
100 dan daer men tghelt vut cnochte
ay god ghef hem den langhen ween 

&220ra&

die te cnauwene gaf dit been 
den edelen ghedochte
want hire moert anwrochte.
§09§
105 <V_2>uat zal zeghel en(de) was
en(de) brieue die ghewaghen das 
van dat landsheren gheuen
hets al niet hets een ghedwas
als lief hadt mi een wilt zas
110 oft een vriese bescreuen
trouwe is broescer dan glas
die hier teuoren zo starke was
zi is nu tebroken bleuen 
ic waen dies noyt here ghenas
115 die scalke te sinen raden las
hi ne moeste int einde sneuen
en(de) zulke zijns lands verdreuen.
§10§ 
<M_2>artijn du berechts mi wel
hierbi zijn die heren fel
120 en(de) wandel in die tale
in weter wat toe zegghen el
die scalc houdt boesheit ouer spel
hi pijnt hoe hi die doeghet versmale
cayn sloech den edelen abel
125 dus scoert die scalke zijns heren vel
hoe hi ne trect te dale
god die ons noch doemen zel
bid ic dat hi den duuel
in den joncsten male
130 met den scalc betale.
§11§
<M_2>artijn nu bericht mi dies
bericht een god die niene wies
alle creaturen
twi heeft die quade den kies
135 en(de) die goede valt int verlies
wie zalt voer rechte curen
mijn zin zeeght mi als een ries
hi die adaem dlijf in blies
die meister der naturen
140 heuet beuolen merc en(de) besies
is dese dinc waer zo ghies 
der blijnder auenturen
die verkeert telker vren.
§12§
<I_2>acob zegh bistu verdoert
145 auenture is mer een woert 
van gheueinsder spraken
breingstu ongheloue voert
god ziet alle dinc en(de) hoert
wiltu den duuel maken
150 wat heeft dijn herte dus versmoert
dattu heldes aent laegher boert
die papen zoelent smaken

&220rb&

zo wordstu verbrant of vermoert
in gaue niet om dijn ziel een oert
155 men mach met zulken zaken 
gode niet ghenaken.
§13§
<G_2>od en was nie moede noch mat
int wout en is noch loef noch blat
buten ziere hoede
160 al dat is in elke stat
dat behoet hi en(de) besat 
met godliker goede
al gheheingt hi dan dat
dat die quade ghewinnet scat
165 en(de) men heitet die vroede
zo hi hogher zit opt rat
zo hogher val zo meerre plat 
in der helscer gloede
onder des duuels roede.
§14§
170 <D_2>ie rechste wech ter hellen waert
en(de) die alre cortste vaert
dats gheluc in zonden
alsemen gheen misdoen en spaert
en(de) men emmer voert verswaert 
175 die ziele ghebonden 
en(de) dan ghesciet alsmen begaert
en(de) niene roect wie dats misbaert
nu noch te ghenen stonden
zo coemt die doet diet al veruaert
180 onuersien want hets hoer aert
panden van den ponden
die nieman en can ghegronden
§15§
<M_2>artijn du heues mi bekeert
en(de) ghewijst en(de) gheleert 
185 van dat ic niet en wiste
al zie ic meer den quaden gheeert
mijn herte en werdets niet verseert
noch in en ghenen twiste
al heeft hi meer dan hi verteert
190 en(de) hi ghewint dat hi begheert
met scalcheide en(de) met liste
ghinder werdt hi ghedestrueert
en(de) ghebonden en(de) ghemeert
zine kijnder gaen tequiste
195 ghelijc enen miste
§16§
<M_2>artijn en waerstu niet zo wreet
ene dinc die ic niene weet
zoudic gheerne vraghen
twi zijn die zonden gode zo leet
200 dat hi den zondaer is zo heet 
in wraken en(de) in plaghen 
want gheen zondaer in zonden steet 
langher dan zijn lijf is breet

&220va&

twi torment hine met plaghen 
205 ewelike zonder versceet
dit en scijnt te rechte niet gheleet
t ordeel dorstics ghewaghen
al en weten wijs wien claghen.
§17§ 
<I_2>acob god die alle herten kent
210 zeindt den zondare recht torment
na der herten ghedochte
om dat hi wilde alse een rent
altoes leuen en(de) ongheent
opdat wesen mochte
215 zo is hi terhellen ghesent
daer hi ewelike wordt ghescent
want zijn wille dat wrochte
besie dijn herte alomtrent
duncti dese redene blent
220 die ic hier toe brochte
neent diet wel besochte.
§18§
<M_2>artijn du zeghes wel en(de) waer
dine redene die zijn claer
en(de) licht teuerstane
225 al ghepeins is openbaer 
voer hem die telt alle haer
en(de) wat die hemel heeft ane 
ja louer gras dach en(de) jaer
droepele zant is hem niet swaer 
230 in telne tebeuane
hi heeft ypocriten ommaer 
ende leeght hem met wraken naer
die in haere bane 
pleghen om tegane
§19§
235 <Z_2>oete martijn men leest dat
al gaue ic wech lijf en(de) scat
en(de) ghedoghede grote coude
weer ic in hoeftsonden mat
hen vromede mi niet een blat
240 die nuwe wit spreect en(de) die oude
die ons dus nauwe maken den pat
tehemel waert en(de) zo glat
ic wilde god zelue woude
dat ze portiers waren ghesat 
245 ter hellen zi zouden tgat
zo hoeden met ghewoude
datter cume yemen in zoude
§20§
<I>acob menich proeft en(de) coert 
der heiligher scrifturen woert 
250 en(de) waentse ghegronden
zo clapt hi leken luden voert
dat gherne nuwe dinghe hoert
wat hi heeft vonden
zelue en verstaet hijs niet een oert

&220vb&

255 dits meerre misdaet dan moert 
dat zij gods woert dus wonden
hier nayen zijt hier eest ghescoert
hier breect een naghel hier een boert
wapene van den honden
260 nu en tallen stonden. 
§21§
<W_2>aenen zij die woerde ghegronde(n) zaen
daer die wortele ane staen 
gheplant in hemelrike
zij jaghen vele en(de) clein zij vaen
265 zo willen zij tesamen slaen 
ghelijc en(de) onghelike
des laet ic mijn vraghen staen
want het dunct mi bet ghedaen
dat ic hier af wike
270 dan ic viele in doemen waen 
nutter eest vlien den naen
dan ic te campe strike 
jeghen den kempe eerlike.
§22§
<O_2>f god ten ioncsten daghe zal
275 ghepeins en(de) woerde berichten al
daer wij oyt in misdaden 
zoude hi alse een onwaert bal
weldaet werpen int helsche dal
zo weer hi zonder ghenaden
280 neen het en is niet zo smal 
van weldaden al dat ghetal
en(de) werde van grade tegraden 
van gode ghedanct die niene hal
dat men dede ofte stal
285 gherechticheide zonder scaden
hoerde god niet die baden. 
§23§
<D_2>at zeeght die gheloue mijn
god moet in hem zeluen zijn
hine mach els nerghen wesen
290 god is gherechticheiden fijn
en(de) ghenadicheiden dats aenscijn 
hi is allene van desen
die van den water maecte wijn
die en is zijns selues niet eyghijn
295 wat zo die doren lesen
jacob hout die gheloue dijn 
hets menich ombesceiden swijn 
ter priesterscap verresen
die niene can ghenesen.
§24§
300 <M_2>artijn dijn andworde is goet
ic ben dies zeker en(de) vroet
weldaet en waert nie vergheten
laet hem begaen diet ghelden moet
en(de) diet al bi redene doet
305 niet meer en wil ics weten

&221ra&

hi is diet al maect en(de) hoedt
alse die henne die kiekene broedt
heeft hijt al beseten
wy gheuen hem ziele vleisch en(de) bloet
310 hi hoedt ons voer die helsche gloet
dat wij niene werden tereten
ten joncsten noch verbeten. 
§25§ 
<M_2>artijn menich parlement
men zeeght dat die minne is blent
315 oec eest een woert ghemene
om dat ic ben een onwijs rent
zo make mi dese redene bekent 
want en is niet clene 
is dat waer zo is minne torment
320 die haer uolghede waer ghescent
en(de) ondeert alrene
nu zeghet elc wise ommetrent 
dat minne dat zoete instrument
gode van nazarene 
325 bracht in dese wene.
§26§
<I_2>acob dijn vraghen is swaer
doch proeftmen bi redene claer 
drierhande minne
die ierste heit caritate dats waer
330 die is zonder pine en(de) zonder vaer
en(de) daer woent god inne 
die ander trect die werelt naer
om ere om goet staet al hoer gaer
dits ene bastardinne
335 die derde minne eescht die iaer
alse bi naturen elc zijn paer
aldoch zijn zij dinne
die deser uolghen bi zinne
§27§
<D_2>ie ierste minne is zo goet
340 dat alle die god ie gheboet
volprijsden niet haer weerde
ja en trecte si themelsche broet 
hier neder in der maghet scoet
onder der ioeden sweerde
345 minne is god dat merct albloet
wie mochten els breinghen in der noet
hem diet al verueerde
dan hi hem zeluen daer in besloet
die doer die minne zijn bloet roet 
350 storte hier neder op derde
en(de) in minnen openberde.
§28§
<W_2>ien zo zulke minne is cont
alse caritate hi is ghesont 
men maghene niet verblenden
355 al laghe hi in der hellen gront
waer hi daer mede ghewont 

&221rb&

hi ne waer niet in ellenden
mer god en wil den riken vont
ghenen zondare ghenen hont 
360 nemmermeer toe zenden
die edel gaue dat diere pont
het smaect allene der vriende mont
men mach hoer dlijf doen enden
mer niet die ziele scenden
§29§
365 <D_2>ie ander minne is onbehoet
want zi staet omt aerdsche goet
of om der werelt eere
dits die minne die dicke doet
ridderscap wesen verwoet 
370 en(de) den woekenere
want die ridder niene gheroet
hine verslijt vleesch en(de) bloet
op dat zijn prijs ghemere
die ander alwaer al ghelt die vloet
375 en(de) vloyde hem in zinen moet
hem zoude noch alsosere 
dorsten alst dede ere.
§30§
<D_2>ese minne heeft ondersceet 
van hem die om die ere steet
380 en(de) om die scatte
wiltu ere hebben wes ghereet 
telaten dat gode is leet 
pijndi tedoen datte
dat hem lief is en(de) hi di heet
385 wes vroem en(de) om die ere sweet
datmen di niene matte 
onder der idelre glorien cleet
daer menestraudie mede omme gheet
want hare tonghe platte 
390 smelten alse sneclatte.
§31§ 
<E_2>ere te minnen dats een dinc
daer noyt herte mede omghinc
zi ne was van reinen aerde
bistu out of jonghelinc 
395 doe wel altoes en(de) bedwinc 
dijnre herten houaerde
prijs die in lodders tonghe hinc
was noyt wert eens oghen winc
onder die goede waerde
400 onwerden lof vlie en(de) ontsprinc 
die menghen vaet en(de) wilen vinc
die dat woert begaerde
ende dat weldoen spaerde.
§32§
<G_2>oet te hebben en(de) scat
405 en(de) temelijc te nutten dat
dats een zaelich leuen
mer gods minne maect een gat

&221va&

dat nemmermeer mach werden zat
al wildement hem al gheuen
410 minnen va(n) goede is ghehat
voer gode in die hoghe stat
daer die ingle beuen
dese scuwen der eeren pat
want zi moet int helsche vat
415 salomon heuet bescreuen
het en is niet aerghers bleuen.
§33§
<D_2>ie dorde minne eischt die tijt
alse die nature ontbijt 
die bloyende iare
420 dit is tedelste iolijt
alse haer scaemelheit besnijt
en(de) men trouwe heeft mare
die men vijnt ter werelt wijt
want zi te alre stont verblijt
425 alse oft haer al ware
haer minne nemmermeer glijt 
die aldus zijn lijf verslijt
maect zine zinne clare
en(de) hines gheen futselare.
§34§
430 <M_2>inne is alsmen bescreuen vint
cracht die twe herten tesame(n) bint 
in enen reinen wanen
dat men die minne hetet blint
coemt dat menich is zo kint
435 dat hi hem laet verspanen
zine connen minnen niet entwint
die wandel zijn alse die wint
zij rollen al buten der banen 
ic waen mer also vele vint 
440 minre in trouwen ghehint
alsmen doet swarter swanen
dus laet hare minne afplanen.
§35§ 
<M_2>artijn ic ben wel berecht
het zeghet al eest heer eest knecht
445 vrouwen en(de) ionvrouwen
in zanghe en(de) in rimen slecht
dat zij met minnen zijn verplecht
en(de) men canze niet ghescouwen
mi dunct dat al die werelt vecht 
450 jeghen der reinre minnen lecht 
en(de) volghen ontrouwen 
menich zeghet nu en(de) echt
mijn zin is aen v ghehecht 
zo ic waene bedouwen
455 achter maken zij die mouwen.
§36§ 
<I_2>acob du heefs mi oyt gheuraeght
en(de) ic andwoerde en(de) ic verdraeght
nu wil ic martijn vraghen

&221vb&

waenstu dats mi wel behaeght
460 dattu mi heues veriaeght
neent wist ic wient claghen
martijn vrient wat holpt gheclaecht
vraech dattu wilt ic vaeght
ic wilt al verdraghen
465 god helpe mi want hi vermaeght
dat mijn zin zoe werde gheuaeght
dats mi moete behaghen
ic wille dandwoerde waghen.
§37§ 
<L_2>ieue jacob nu bericht mi
470 of dat volc al comen zi 
van den iersten adame 
twi is deen edel dander vri
en(de) die dorde eyghen daerbi
wane quam dese name
475 twi zeghetmen ten dorper fi
ganc wech god onnere di
du bist der werelt scame
die edele man heest al tghecri
men zeghet willecome ghi
480 dats daer ic om vergrame
want het dunct mi ontame.
§38§
<M_2>artijn menich is bedect 
die dinc daer dijn zin op mect
en(de) du vraghes wel verre
485 want heeft een persemier gheblect
en(de) den luden thaer ontpect
hi wil zonder merre
onder die edele zijn ghetrect
alwaer hi dusentvout beulect
490 tghelt claerten van den terre 
dits die dinc die de lude wect 
dat menich tsijn tewinne trect
en(de) maecter gode om erre
en(de) die ziele in werre.
§39§ 
495 <Z_2>ulc waent dat volc eyghijn 
comen is van den quaden cayn
die vermoerde abelle
en(de) die god verdoemt hiet zijn
dit en is niet waer martijn
500 bi redene die ic telle
want al dat gheslaechte zijn
alse ons scrijft die bible fijn
verdranc in diluuie felle
mer valsch dorperlijc venijn 
505 dat cayn droech is noch inscijn 
506 aen zomen die ic spelle 
507 van herten zijn gheselle.
§41§
521 <M_2>artijn die dietsche loy vertelt
522 dat van onrechter ghewelt 

&222ra&

523 eyghendoem is comen 
524 alse een prince verwan op tuelt
525 tuolc datmen telue helt
dat dede hi verdomen
en(de) vercopen omme ghelt
dits tuolc datmen eyghen scelt
en(de) datmen scalc hoert nomen
530 nature gaet haren rechten telt
531 mer die auenture wast en(de) smelt
532 zomeghen te vromen
533 en(de) tonneren hem zomen.
§40§
508 <Z_2>ulc waent dat van den quade(n) cam
509 dien noe zijn vader was gram
510 want hine niet en decte
eyghendoeme van hem quam
want hem swaer vloec bequam
hi doelde die derop mecte
al vijntmen dat die quade ram
515 dicke wint tongheue lam
dits der ruder zecte
van den edelen abraham 
quam eygen volc alsict vernam
die oyt ter eeren trecte
520 en(de) hem nie beulecte.
§42§
534 <G_2>od ghedoghet om onze misdaet
535 dat een gheslachte nedergaet
en(de) dat een ander riset
wie mach weten zinen raet 
hi kent wie hen mint of haet
die alle de werelt spiset 
540 die meest tesinen dienste staet
men ziet dat zijn eere en(de) zijn zaet 
meest in die eere gheriset
en(de) alst volc wordt zo quaet
dattet die wit gods versmaet
545 wordet te ualle ghewiset 
en(de) van niemen ghepriset.
§43§
<M_2>ine roect wiene droech of wan 
daer wijsheit en(de) doeght is an
en(de) reyne is van zeden
550 vyt wat lande dat hi ran
dats dien ic den name an 
van der edelheden
al vercochtmen zulken man
hens niemen die ne gherouen can
555 zijnre doechdachticheden 
mi dunct edelheit began 
vte reinre herten dan
met doeghden besneden
en(de) beghint noch heden.
§44§
560 <M_2>artijn oftu climmen wout 

&222rb&

ter edelheit drie poynten hout
die ic di zal leren
wes naerechtich minne niet dat gout 
wes crachtich menichuout
565 dese hout niet voer sceren 
wes wareftich en(de) stout
dese drie pointen des wes bout
die zijn aluol eeren
hens nieman dan jonc en(de) out 
570 dien du scalc dunken zout 
zonder die weldaet deren 
en(de) alle die doeght verkeren.
§45§
<W_2>aereit ic hebbe verstaen
vyt dinen monde woert gaen 
575 vol rechter waerheiden 
al zeit in zinen boeken alaen
dat edelheit quam zonder waen 
van ouder rijcheiden
die edelheit machmen afdwaen
580 wordtmen arm zo eest ghedaen
men ualt in doude steden
mer rein edelheit is een traen
die dorper herte niene can ontfaen
die gheuet doer smenschen beden
585 god in zijnre miltheden.
§46§
<I_2>acob ic hore aen dine woert
dat alle menschelike gheboert 
van adaem begonde 
twi is die manscap dus testoert
590 dat deen den andren vermoert
591 dits iamer en(de) zonde
592 nijt is weder en(de) voert
593 beide in die lande en(de) in die poert
594 tuolc is worden honde
596 teuraghede ben ic becoert
595 zegh mi als die gherne hoert
597 en(de) diet gherne onderuonde 
598 van beghinne tegronde.
§47§ 
599 <M_2>artijn houaerde en(de) nijt
600 en(de) die alre ierste strijt 
begonst in hemelrike
alse lucifer te zijnre ontijt
in den hemelschen delijt
wilde zijn gods ghelike
605 daer viel hi int helsche bijt 
daer hi nemmermeer verslijt
en(de) zal bliuen ewelike
nu zeint hi doer die werelt wijt 
zijn venijn en(de) zinen vlijt
610 en(de) wil dat het blike 
als het doet jamerlike.

&222va&
§48§
<T_2>we worde in die werelt zijn
dats al mijn en(de) dijn 
mochtmen die verdriuen
615 pais en(de) vrede bleuen fijn
het waer al vri nieman eyghijn
manne metten wiuen
het waer ghemene water en(de) wijn
ouerze noch op den rijn 
620 zoudemen nieman ontliuen
nu benemet tvenijn 
van ghiricheiden dat martijn
en(de) doet al achter bliuen 
en(de) ander loy bescriuen.
§49§
625 <G_2>od diet al bi redene doet
gaf dit wandel aertsche goet 
der menscheit ghemene 
dat daermede ware gheuoet
en(de) ghecleet en(de) ghescoet
630 en(de) leuen zoude rene
nu is ghiricheit zo verwoet
dat elc zettet zinen moet  
om te hebben allene
hier om stortmen smenschen bloet 
635 hier om stichtmen metter spoet 
borghe en(de) hoghe stene
meneghen tewene.
§50§
<I_2>acob ic heb wel verstaen 
dat alwaer is zonder waen
640 dat du heues ontbonden
goets is gnoech liet ment gaen 
int ghemene en(de) hem ontfaen
die aerme worden vonden
dus viel al oerloeghe zaen
645 dus mochtmen die ziele dwaen 
en(de) claren van den zonden
miltheit heeft haer macht ghedaen
vreetheit leert die werelt vaen
dat proeuen en(de) orconden 
650 die minners van den ponden.
§51§
<I_2>acob ene dinc maec mi kont
alse die mensche wordt ghewont 
met gherechter minnen
doer der oghen wandel vont
655 of coemet vter herten gront 
dit euel tebeghinnen 
ic lietmi costen wel een pont 
dat ics vroet waer te deser stont
maec mi dies in innen
660 mijn redene blijft onghesont
mine bescede dat dijn mont
hets wijsheit niet dinnen

&222vb&

na dat ic redene kinnen.
§52§ 
<M_2>artijn du bist een vremde druut
665 du sprekes alse een vriese ruut
die noch noyt en minde
alrehande edel fruut 
coemt van minnen vut en(de) vut
die noyt dorper en kinde
670 in can ghepeinsen els gheen cruut
die stille mint of ouerluut
dan die hem teuel toeseinde
der herten en(de) der oghen virtuut 
wil ic dat hier mede zi beduut
675 proef wat ic ontbinde
en(de) die redene beuinde.
§53§
<E_2>en swaer oerloghe en(de) een swaer strijt
en(de) daertoe een ewelic nijt 
is tusghen therte en(de) oghen
680 therte den oghen verwijt
du bist die mijns niet en vermijt
bedi ben ic bedroghen
du bist emmer open wijt
elker zonden die voerdi lijt
685 du bist vrient dits gheloghen
sluyt dine důere tenegher tijt 
daer zo menich dief voer lijt
bedi ben ic doeruloghen
dies claghic den oghen.
§54§ 
690 <W_2>apene vriendelijc viant 
doer di doghic meneghen brant
en(de) menich coude
wapene dat nature di vant
waer di verboden huus en(de) lant
695 en(de) des menschen houde
zo nebonde mi gheen bant
lichter ware dan een zant
algader mine scoude
men stake bet vut metter hant
700 en(de) versmoerde alsulken pant
onder die onreine moude 
waert dat nature woude
§55§
<T_2>herte sweech en(de) toghe sprac
mi dunct dat v zins ghebrac
705 vrouwe coninghinne
dat ghi mi tyet v onghemac
want noyt van mi tuwart lac 
een stof al quaemt mi inne 
alsmen mi zomwile vutstac
710 wat docht daer na des menschen zac
zijn weluaren was dinne
zonder noet maecti ghetrac
en(de) waerpt op mi uwen hac

&223ra&

en(de) ic v vrouwe kinne
715 en(de) mine godinne.
§56§ 
<M_2>erct vrouwe en(de) besiet
dat ghi ouer mi ghebiet 
alse ouer alle uwe lede 
men conde v ghescaden niet
720 waert zo dat ghi van v sciet 
alle dorperhede
mer alse ghi met mi bespiet  
dinghe die ghi an v tiet  
volghedi gherne mede
725 ghi zijt alse cranke riet 
dat metten wijnde volghet en(de) vliet 
vwe onghestadichede 
maect v den onurede.
§57§ 
<D_2>it orloeghe heeft gheuelt
730 alsmen haer den twist vertelt
vrouwe redene bi gescede
bedegader sise scelt
elken deelt zi daer zijn ghelt
niet ghelike bede
735 barsculdich zi die herte spelt
alse die zi ouer voghet helt
en(de) vrouwe bi haren ede
mer des gheualles ghewelt
dat bi lieue therte dwelt
740 tijt zi des oghen ghelede
dus deilt zi die vede.
§58§
<M_2>artijn hier bi machtu zien
weder die oghen therte tien
of therte die oghen
745 alse dat herte wil vlien
om niet al die oghen spien 
doer des oghen ghedoghen
mer het is der herten plien
alst doer oghen ziet dien of dien
750 daert hem wil toe boghen
zo moet zijn wille ghescien 
toghe moet lijen en(de) ghien
daer doere quam gheuloghen 
minne int vertoghen.
§59§ 
755 <I_2>acob dine redene is claer
al dunctsi den ghenen swaer
die luttel gheuroeden
ic weet wel ouerwaer
dat die ziele weer zonder uaer
760 en(de) in zeker hoeden 
wilde die herte maken ommaer
dat hoer die oghen zeinden naer
nieman en dorfte vermoeden
dat hi beuen zoude daer

&223rb&

765 daer god zal doemen openbaer
en(de) wisen ten gloeden
die hier ten zonden spoeden.
§60§ 
<B_2>ericht mi iacob of tu wout
weder zekerste is in behout
770 rijkheit of aermoede
eest monic clerc ionc of out
het dunct mi wesen gadergout
al staet na den goede
aermoede prijstmen menichfout 
775 men zeeght hets zeker en(de) bout
van rouer zonder hoede
doch minnen zi voer dwater smout
zi scuwen hongher en(de) cout
eest alse ics mi beuroede
780 zo dolen desen vroede.
§61§ 
<M_2>artijn ic mete di vol dat vat
opten berch daer moyses op sat
zitten die gheleerde
wat zij di heten doe aldat 
785 zij wisen di den rechten pat
wel die daer hem toekeerde
mer int weldoen zijn zi lat
zij eten vast zij drinken zat
en volghe niet zulken heerde 
790 zine minnen niet voer den scat
haer hant is altoes gat
noit en was volc bouen die eerde
die meer goeds begheerde.
§62§
<D_2>ie meerre meneghe is dus ghedaen
795 doch zo vijntmen zonder waen
al zijn zi zelsiene
die den aerdschen goede ontgaen 
en(de) die aermoede ontfaen 
bi der heiligher engiene 
800 zij laten hem blouwen en(de) slaen
tormenteren en(de) vaen
om die helle tontvliene
hier in waert zekerste volstaen
want die hem in dit doepsel dwaen
805 zijn zeker gode tesiene
en(de) hem niet te mischiene.
§63§ 
<D_2>ie gods zoene thoget ons dat
die euengheweldich zit en(de) zat
den uader in den rike
810 hi beette in die aerme stat
in der reinre maeghede vat
harde oetmoedelike
dat hi cume oyt zoeghes wart zat 
en(de) ghedoghede meneghen godsat 
815 van zinen onghelike

&223va&

dat aermoede is die pat
die doer den hemel maect een gat
en(de) zi niene beswike
die haer met herten wike.
§64§
820 <W_2>aenstu martijn weeldich vet
en(de) ghecleedt nu wel nu bet
varen int langhe leuen 
en(de) ih{esus}c naect int bloet besmet
en(de) zine rechter zide ghesplet
825 ant hout was verheuen
of dat hoeft van onzer wet 
met scarpen dornen was beset 
also alst is bescreuen 
wiltu wesen een zijn lit 
830 magherlike drinc ende et 
lere weelde begheuen 
of du moets sware sneuen.
§65§ 
<N_2>iene zegghic dat rijkheit zent 
die ziele in den torment 
835 op dat ment nutte met rechte 
mer zekerste is vlien dat serpent 
dan wandelen daer omtrent 
dat di niet beulechte 
want rijkheit maect den meneghen blent 
840 dat hi gode niene kent 
daer sceedtmen van den lechte 
en(de) wordt van leuene een rent 
dan valtmen int helsche conuent 
dus brenghet in die hechte 
845 die duuel zine knechte
§66§ 
<I_2>acob du sprekes wel en(de) waer 
die wech is nauwe en(de) swaer 
en(de) zeer onghetreden 
met aermoede teclimmen daer 
850 daermen leuet zonder vaer 
in eweliken vreden 
martijn zo trect den aermen naer 
en(de) deile hem stille en(de) openbaer 
van dijnre weldicheden 
855 in die kerke en(de) op den outaer 
het wordt te ioncsten daghe claer
datti god zal besteden 
met zinen lieuen leden.
§67§ 
<I_2>s die wech nauwe en(de) hoech 
860 daer ih{esus}c bi tehemele vloech 
861 na passien en(de) aermoeden 
863 om die gods hulde poech
862 heefstu meer dan di doech 
864 deile van dinen goeden 
865 dine fiere herte boech 
den aermen en(de) toech 

&223vb&

ontfarmicheit van moede 
god zelue die noyt en loech 
en(de) den milden niene bedroech 
870 zet di in zijnre hoede
buten der duuel roede.
§68§
<I_2>acob die werelt maect ghescal 
en(de) tyet den vrouwen al 
dat wij in den zonden sneuen 
875 want eua viel den iersten ual 
daer wij om int aertsche dal 
noch alle zijn verdreuen 
zo zegghen zi groet en(de) smal 
dat zi adame therte stal 
880 die hem haer liet vergheuen 
zegh mi wie ment tyen zal 
dit verlies zonder ghetal 
daer wij om moeten beuen 
alse einden zal dit leuen.
§69§ 
885 <M_2>artijn hine is niet harde uroet
die mi aen tijet dat hi misdoet 
kende hi vroem of scade
ic zie die zee ic zie die vloet
ic zetter willens in den voet 
890 bi enen dommen rade
wien magh ic draghen euel moet 
of mi die storm met groter spoet 
draghet in onghewade 
of ic quaet can en(de) goet 
895 en(de) ic mi willens veinze verwoet 
men zalt claghen spade 
dat ic mi verlade.
§70§
<Z_2>ulc tyet der vrouwen opzien 
dat zi hem dat herte ontien 
900 alse die steen die naelde 
die dunken mi misdoen in dien
wilde hi der waerheit ghien 
dat hi daertoe taelde 
wat moghens vrouwen dat manne plien 
905 zo nauwe haer scoenheit spien 
wie is diese daertoe haelde 
wilde die claghere te tide vlien
zo enmochte hem niet miscien 
en(de) hi den zin verstaelde 
910 eer hem therte daelde.
§71§ 
<V_2>rouwen zijn van naturen zoet
zi slachten den wine en(de) der gloet 
die de werelt verbliden 
die te vele des wijns in doet 
915 en(de) te na den viere zet den voet 
hine cant niet gheliden
waren die manne also behoet

&224ra&

dat zij oghen zin en(de) moet 
wel consten besniden 
920 zo waer vrouwen minnen spoet 
nu werden zij van minnen verwoet 
die daer domlike toe tiden 
dit doet vrouwen beniden.
§72§
<W_2>ant men luttel trouwen kent 
925 vrouwen claghic niet entwint 
bi eenre maniere 
want wes men vele vint 
wordt onwert en(de) onghemint 
en(de) men copet ondiere 
930 manne zijn loser dan die wint 
haer scone claghen vrouwen verblint 
want zi zijn goedertiere 
in groten zonden hi hem bewint 
die ualsche woerde vrouwen toezeint 
935 god hi moet hem sciere 
zeinden ten helschen viere
§73§ 
<W_2>at mocht eua dat adam 
doer haren wille den appel nam 
dat wij noch alle besteruen 
940 ic waenre ons vordeel aue quam 
hier om wart mensche themelsche lam
tot onzer alre bederuen 
hi versoende des vader gram 
hi wijsde ons den wech en(de) den dam 
945 toter hogher eruen 
zelsenre dinc noyt man vernam 
dan die maghet gode maecte zo tam 
dat hi hem eneweruen 
doer ons liet bederuen.
§74§
950 <W_2>at maken quaetsprekers gheschal 
vrouwen dadent wel na al 
dat dit wonder ghesciede 
al dat is en(de) wesen zal 
en(de) oyt was zonder ghetal 
955 enghele en(de) liede 
benedide groet en(de) smal 
marien die ghenas den val 
van menschelike diede 
zi is die rouede en(de) stal 
960 die zielen int helsche dal 
die lucifer beghiede 
dat waer zine maisniede.
§75§ 
<I_2>acob du bist den vrouwen hout 
du gheues den manne(n) al die scout 
965 ic waen ict best ghedoghe 
ic vergheue al onghedout 
allen vrouwen ionc en(de) out 
om die vrouwe hoghe

&224rb&

daer ons af quam onze behout 
970 ghedanct zi zi dusentuout 
dat zine ophielt met zoghe 
die ons benam dat helsce cout 
tot haer ben ic ten einde bout 
onze dyaloghe
975 in vraghe niet meer noch en toghe.
Ø

____
